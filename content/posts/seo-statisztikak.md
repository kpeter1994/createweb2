---
title: "Fontos SEO statisztikák 2024-ben"
date: 2024-00-14
draft: false
tags: ["seo", "statisztika", "trendek"]
description: "Ismerd meg a 2024-es év kulcsfontosságú SEO statisztikáit. Tudd meg, mely trendek dominálnak, hogyan változnak a rangsorolási tényezők."
thumbnail: "image/blog/seo-statisztikak.jpg"
slug: "seo-statisztikak"
---


## A legfontosabb SEO statisztikák 2024-ben
> Az organikus kattintások a keresési eredmények összes kattintásának 45,1%-át tették ki 2023-ban

A keresőmotorok asztali eszközökön leadott **összes kattintásának 45,1%-a organikus kattintásokból származott.** Ez azt mutatja, hogy a felhasználók nagyobb valószínűséggel bíznak az organikus keresési eredményekben, mint azokban, amelyek más forrásból, például fizetett hirdetésekből származnak. A **magyar internetezők 35,3% használ hirdetésblokkolót**, így őket a Google rendszerein belül csak organikusan lehet elérni, tovább erősítve ezzel a SEO kihasználásának előnyeit.

> A keresések 26%-a nem eredményezett kattintást
> 
Nem minden keresés irányítja a felhasználót egy harmadik fél webhelyére az organikus keresési eredményekből. Valójában a **keresések 26%-a nem eredményez semmilyen kattintást**. Ezek a kattintás nélküli keresések valószínűleg információs lekérdezések voltak, nem pedig vásárlási szándékot mutató kereskedelmi lekérdezések. Előfordulhat, hogy a felhasználók már a keresési eredmények között megtalálják a választ a kérdéseikre, így nincs szükségük konkrét oldalak meglátogatására.

A kiemelt kivonatoknak köszönhetően, amelyek rövid összefoglalót jelenítenek meg a találati lista elején, valószínű, hogy ez az arány a jövőben növekedni fog.

> A felhasználók kevesebb mint 2%-a jut el a keresési eredmények „második oldalára”

2023-ban a Google Magyarországon is bevezette a végtelen görgetés funkciót, ami miatt már nem beszélhetünk ténylegesen a második oldalról, hiszen a találati lista most már a Facebook végtelen hírfolyamához hasonlít. Ez az újítás megduplázta a második oldalon található találatok megjelenésének számát, de ez is csupán annyit eredményezett, hogy ezeknek a találatoknak a száma 1%-ról 2%-ra nőtt.

> A találati lista első helyén megjelenő eredmény átlagos átkattintási aránya 27,6%

Az  <a href="https://support.google.com/google-ads/answer/2615875?hl=hu" target="_blank">átkattintási arány (CTR)</a> azt mutatja meg, hogy az organikus keresési eredményt látó felhasználók milyen gyakran kattintanak át egy weboldalra. Az **első oldal eredményeinek átlagos átkattintási aránya 27,6%**, szemben a második oldali eredményekkel, amelyek átlagosan sokkal alacsonyabb, 15,8%-os. Minél előrébb helyezi weboldalát, annál több kattintást fog kapni.

> A hitelesség építése a SEO fő előnye

Függetlenül attól, hogy melyik területen van jelen egy vállalkozás, fontos, hogy hiteles képet alakítson ki magáról. Ebben nagy szerepe van a SEO-nak. Ha egy potenciális felhasználó rendszeresen kap hasznos információkat bejegyzések formájában, az jelentősen növeli a vevő szimpátiáját és bizalmát a vállalattal szemben.

## Keresőmotor statisztikák

> A Google algoritmusa több mint 200 tényezőből áll

A Google több mint 200 tényezőt vesz figyelembe a találati lista rangsorának összeállításakor. 2012-ben a Google létrehozta a <a href="https://hu.wikipedia.org/wiki/Google_Pingvin" target="_blank">Penguin</a> algoritmusfrissítést, amelynek célja az volt, hogy csökkentse az olyan manipulatív SEO technikák alkalmazását, mint a kulcsszó-tömörítés, a láthatatlan szöveg, a linkfarmokról származó linkek, vagy a spam kommentek használata.

A Google által pozitívan értékelt tényezők közé tartozik a domain életkora, a helyes kulcsszóhasználat, a tartalom hossza, a nyelvtani szabályok betartása, valamint a mobilra optimalizált nézet

> Magyarországon a keresések több mint 97%-a a Google-on történik

Bár nem a Google az egyetlen keresőmotor, a magyar SEO szakembereknek egyelőre nem érdemes más keresőmotorokra koncentrálniuk. Hazánkban a második helyen a Bing áll 2,15%-os részesedésével, ami az utóbbi években némi növekvő tendenciát mutatott.

A mesterséges intelligencia elterjedése az internetes keresésben némi lehetőséget adhat arra, hogy ez a terület átrendeződik, de egyelőre ez még nem történt meg.

> Egy átlagos internethasználó naponta három-négy keresést végez a keresőmotorokon
> 
Egy átlagos internethasználó naponta három-négy keresést végez a keresőmotorokban. A Google-on történő keresés mindennapos tevékenység, akárcsak a zuhanyozás és a fogmosás. Egy Google-felhasználó átlagosan három-négy keresést hajt végre naponta, így talál választ kérdéseire és megoldást problémáira.

> A Google több mint 8,5 milliárd keresést végez naponta világszerte
> 
A Google körülbelül 99 000 keresési lekérdezést futtat másodpercenként. Ez napi 8,5 milliárd keresést jelent a világ minden részén. Ha egy webhely nincs SEO szempontból optimalizálva, akkor jó eséllyel lemarad a megjelenésről.

## Kulcsszó statisztikák
> A kulcsszavak körülbelül 95%-ára havonta 10 vagy kevesebb keresést hajtanak végre
> 
A kulcsszavak olyan szavak vagy kifejezések, amelyeket a felhasználók beírnak a keresőbe, hogy megtalálják azt a tartalmat, amire szükségük van. A kulcsszavak körülbelül 95%-ára havonta 10 vagy kevesebb keresést végeznek.

Ha kíváncsiak vagyunk arra, mi foglalkoztatja a legtöbb embert, azt megtekinthetjük  <a target="_blank" href="https://trends.google.com/trends/">Google Trends</a>-ben vagy más kulcsszókutató eszközökben.

> A keresések 15%-a teljesen új keresés
> 
Kulcsszókutatáskor általában azt vizsgáljuk, hogy a múltban milyen kulcsszavakra kerestek rá az interneten, de gyakran elfelejtjük, hogy a keresések 15%-a teljesen új keresés.

> A Google Kulcsszótervezője akár 91%-kal is túlbecsülheti a kulcsszavak mennyiségét
> 
A Google <a href="https://ads.google.com/intl/hu_hu/home/tools/keyword-planner/" target="_blank">Kulcsszótervezője</a>, amely a Google Ads egyik ingyenes eszköze, remekül használható kulcsszókutatáshoz. Ugyanakkor figyelembe kell venni, hogy ez az eszköz akár 91%-kal is túlbecsülheti a keresett kulcsszavak mennyiségét.

> Az összes kulcsszó 14,1%-a kérdésként van megfogalmazva
> 
Nem ritka, hogy a felhasználók *„hogyan”, „mit”, „hol” és „ki”* szavakat használnak a keresés során, mivel a kulcsszavak 14,1%-a kérdés formájában van megfogalmazva. A ChatGPT és más mesterséges intelligenciára épülő megoldások következtében ez a tendencia tovább nőhet, hiszen ezeken a platformokon a lekérések alapvetően kérdések formájában vannak megfogalmazva, ami arra ösztönözheti a felhasználókat, hogy a Google keresőmezőjében is kérdések formájában fogalmazzák meg a lekéréseket.

## Rangsor statisztikák

> Szakértők szerint 2024-ben a legfontosabb rangsorolási tényezők a minőségi tartalom, a visszamutató linkek és a kereséséi szándék
> 
A SEO szakértők szerint 2024-ben ahhoz, hogy az eredménylista elején szerepeljünk, a legfontosabb tényezők a minőségi tartalom, a visszamutató linkek (tehát hogy más oldalak is hivatkoznak az oldalunkra) és a keresési szándéknak való megfelelés.

> A Google az esetek 61%-ában átírja a címet, míg körülbelül 63%-ban átírja a leírást
> 
Minden weboldal rendelkezik egy meta címmel és egy meta leírással, amelyek tájékoztatják a keresőmotort az oldal tartalmáról. A Google azonban megváltoztathatja ezeket, ha úgy ítéli meg, hogy relevánsabb címet és leírást tud alkotni a keresési szempontból. Ezt az esetek körülbelül 61%-ában teszi a címekkel és körülbelül 63%-ában a leírásokkal.

> A kiemelt kivonatok leggyakoribb típusai a bekezdések (82%) és a listák (11%)
> 
A Google egy viszonylag új funkciója a kiemel kivonat, ahol rövid töredéket jelenít meg egy relevánsnak tartott weboldalból. E töredékek többsége bekezdés formájú (81,95%), míg a többi lista (10,77%).

> A kiemelt kivonatok rangsorolási esélyeinek növelése érdekében írjon olyan tartalmat, amely válaszol kérdésekre, adjon hozzá egy tartalomjegyzéket horgonyhivatkozásokkal, és szúrjon be egy GYIK részt.

> A legelőkelőbb helyen szereplő eredményoldalak átlagos „életkora” 2,6 év

Sajnos a keresőmotorokban való magas rangsorolás nem történik meg egyik napról a másikra. A keresési eredmények elején lévő oldalak átlagosan 2,6 évesek. Türelemmel és kemény munkával lassan, de biztosan figyelheti, ahogyan az oldalai felfelé kúsznak a rangsorban.

> Az átkattintási arányok átlagosan 32,3%-kal csökkennek a lentebb található pozíciókban.

Az első hely átlagos átkattintási aránya 27%, míg a 10. helyé csak 2,4%. Ebből könnyen kiszámítható, hogy átlagosan minden lentebbi pozícióban 32,3%-kal csökken az átkattintási arány. A statisztikát azonban árnyalja, hogy a csökkenés nem lineáris, hanem inkább exponenciális.

> Az oldalak több mint 90%-a soha nem jut organikus forgalomhoz.
> 
Egy tökéletes világban minden oldal organikusan rangsorolódna. A valóság azonban az, hogy az oldalak több mint 90%-a soha nem kerül be a Google találati listájára. Annak érdekében, hogy az Ön oldalai ne szerepeljenek ebben a statisztikában, hozzon létre eredeti, jó minőségű tartalmat és gondoskodjon azok indexeléséről.

## Linképítési statisztikák
> A legmagasabb rangú keresési eredmények általában 3,8-szor több visszamutatót tartalmaznak,
> 
A visszamutató linkek lényegében szavazatok, amelyek megerősítik a keresőmotort abban, hogy a linkelt oldal értékes tartalommal bír. (Természetesen itt fontos, hogy a linkelő oldalak is minőségi tartalommal rendelkezzenek.) A találati lista elején szereplő oldalak 3,8-szor több visszamutató linkkel rendelkeznek, mint azok, amelyek a 2-10. pozíciók között helyezkednek el.

> Az oldalak körülbelül 95%-án egyáltalán nincs visszamutató hivatkozás
> 
Annak ellenére, hogy a visszamutató linkek fontos szerepet játszanak a rangsorban elfoglalt pozícióban, az oldalak 95%-a nem rendelkezik minőségi visszamutató linkkel. Ha valaki szeretne bekerülni a maradék 5%-ba, akkor a legjobb módszer a minőségi tartalom létrehozása, és semmiképpen sem a linkfarmokról vásárolt spam linkek használata.
> A hosszú formátumú tartalom 77%-kal több linket kap, mint a rövid formátumú tartalom
> 
Egy hosszú blogbejegyzés megírása sokkal több időt és erőfeszítést igényelhet, mint egy rövid. Azonban a többletidő megtérülhet, hiszen az adatok azt mutatják, hogy a 3000 vagy több szót tartalmazó hosszabb tartalmak 77,2%-kal több linket kapnak, mint az 1000 vagy annál kevesebb szót tartalmazó rövidebbek.

::Cta
::

## Videó keresési statisztikák
> A keresések 26%-a tartalmaz videót a találatok között
> 
Jelenleg a találatok 26%-a tartalmaz valamilyen videós tartalmat, és várható, hogy a jövőben ez a tendencia tovább fog növekedni. A mesterséges intelligencia miatt a szöveges tartalmak között egyre élesebb verseny alakulhat ki, ami felértékeli majd a rövid témaösszefoglaló videók jelentőségét.

> A videók CTR-je 41%-kal magasabb, mint az egyszerű szöveges eredményeké
> 
A videótartalom megkönnyítheti és gyorsíthatja a felhasználó számára a keresett információk megszerzését. Éppen ezért nem meglepő, hogy a videók átkattintási aránya 41%-kal magasabb, mint a csupán szöveggel rendelkező oldalaké. A rangsorolás javítása érdekében érdemes lehet egy videót készíteni a bejegyzéshez, amelyet az oldalba ágyazva javíthatjuk a megjelenést.

> A mobilfelhasználók 12,5-szer nagyobb valószínűséggel látnak organikus képtalálatokat, és háromszor nagyobb valószínűséggel látnak organikus videókat
> 
Amennyiben videókat és képeket jelenít meg a weboldalán, győződjön meg arról, hogy azok mobilra is optimalizálva vannak. Ez különösen fontos, mert a mobilfelhasználók 12,5-szer több képet és háromszor több videót látnak az organikus keresések között.

> A HD-videók jobb helyezést érnek el, mint a gyengébb minőségű videók
> 
A nagyfelbontású vagy HD-videók nagyobb felbontást és minőséget kínálnak, mint a normál felbontású videók. Ezért a YouTube úgy döntött, hogy kiemeli őket.

## Mobil SEO statisztika

> Magyarországon a keresések több mint 65%-a mobileszközön történik.
> 
Az elmúlt tíz évben (2014-től 2024-ig) a mobilról látogatott oldalak aránya 7,55%-ról 65,23%-ra növekedett. Ma már a mobilbarát megjelenés kialakítása nem opcionális, hanem elsődlegessé vált, míg az asztali megjelenés a másodlagos szerepet tölti be.

> A helyi keresések 57%-a mobileszközről érkezik
> 
Amikor valaki a környéken lévő szolgáltatást vagy üzletet keres, jó eséllyel mobilon teszi ezt. Valójában az összes helyi keresés 57%-a mobileszközről érkezik.
> Az asztali gépen és a mobilon megjelenő találati listák eltérhetnek egymástól
> 
Csak azért, mert egy weboldal első helyen jelenik meg mobilon, még nem jelenti, hogy asztali gépen is ugyanott fog megjelenni. A rangsorolásnál egy oldal mobilon és asztali gépen eltérő eredményeket érhet el. Ez az eltérés adódhat a különböző sebességből, pontszámokból, illetve egyéb értékelési szempontokból.
## Helyi SEO statisztika

> A Google-keresések 46%-a helyi
> 
A helyi keresőoptimalizálás olyan ügyfelekre összpontosít, akik egy adott városban, régióban vagy környéken tartózkodnak. Tekintettel arra a tényre, hogy a Google-keresések közel fele helyi szándékú, fontos, hogy a helyi keresőoptimalizálás részét képezze az általános keresőoptimalizálási stratégiának, különösen akkor, ha bizonyos földrajzi területeken található ügyfeleknek értékesít.
> A mobilt használók 50%-a a helyi keresést követő egy napon belül felkeresi az üzletet
> 
Ha egy bolt vagy szolgáltató több ügyfelet szeretne, akkor elengedhetetlen, hogy jelen legyen a helyi keresésekben. A statisztikák szerint a mobilról történő helyi keresések után a felhasználók fele egy napon belül felkeresi a talált üzletet.
> A helyi keresések 18%-a 24 órán belül vásárláshoz vezet
> 
A nem helyi keresések 7%-ához képest a helyi okostelefonos keresések 18%-a eredményezett egy napon belüli vásárlást.
> Az ügyfelek csaknem 64%-a valószínűleg elolvassa a Google-véleményeket, mielőtt felkeres egy helyi vállalkozást
> 
Ne becsülje alá a Google-vélemények erejét, mivel az ügyfelek 63,6%-a elolvassa őket, mielőtt meglátogatna egy helyi üzletet.

**Források:**
- <a href="https://statcounter.com/" target="_blank">Statcounter</a>
- <a href="https://www.statista.com/" target="_blank">Statista</a>
- <a href="https://www.forbes.com/" target="_blank">Forbes</a>
- <a href="https://pro.similarweb.com/" target="_blank">Similarweb</a>
- <a href="https://www.google.com/" target="_blank">Google</a>
- <a href="https://backlinko.com/" target="_blank">Backlinko</a>
- <a href="https://ahrefs.com/" target="_blank">Ahrefs</a>
- <a href="https://medium.com/" target="_blank">Medium</a>
